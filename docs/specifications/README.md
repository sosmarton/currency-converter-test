Currency Converter


A feladat egy két modulból álló projekt implementációja. A programunk egy egyszerű valutaváltó program, aminek a beérkező adatok alapján képesnek kell lennie egy adott valutáról egy másik valutára váltani egy-egy nominális értéket.

Az elkészült kódot egy Github repository-n keresztül szeretnénk megkapni, a hozzátartozó összes konfigurációval és leírással együtt.
Backend module
A backend funkciókat PHP nyelven kell implementálni. Fontos, hogy a szolgáltatásunkat production-ready módon készítsük el, így biztosítva a minél magasabb rendelkezésre állást. Ennek érdekében fontos, hogy az elkészült alkalmazásunk komponensei könnyen cserélhetőek legyenek, kiterjeszthetőek legyenek, ezért amire tudunk, vezessünk be absztraktokat, interfészeket.

Az alkalmazásnak a konverzióhoz több külső API integrációja lesz, innen fogjuk az éppen aktuális valuta árfolyamokat megtudni. Ezek a szolgáltatások általában alacsony rendelkezésre állást garantálnak, így szükséges egy primary, és egy secondary integráció is, így ha az elsődleges szolgáltatás nem elérhető, akkor a másodlagos nagy valószínűséggel ki tud minket szolgálni.

A backend modul önmagában egy JSON API lesz, autentikáció nem szükséges. A JSON végpontok leírását egy OpenAPI definícióba küldjük el, ez alapján kellene működnie az API-nak.

A váltható valuták (a from és a to is) egy előre definiált listában lesznek meghatározva, ezeket később csak kódból lehet bővíteni.

Az elsődleges szolgáltatás, ahonnan a valuták váltásához az információt meg tudjuk kapni: https://free.currencyconverterapi.com/

A másodlagos szolgáltatás pedig ez: https://exchangeratesapi.io/
Frontend module
A frontend modulnak a feladata az, hogy elkérje a felhasználótól a from és a to valutákat, illetve azt, hogy mekkora összeget szeretne váltani. Ezekkel az információkkal megszólítja az első modulban implementált REST API-t, és valamilyen módon jelzi a felhasználónak az új, átváltott értéket.

Autentikáció nem szükséges, publikusan elérhető frontend modul legyen.
A design nem elvárás, a funkcionalitáson van a hangsúly.
Követelmények
A feladat implementálása során a következő követelményeknek kell teljesülnie:

A feladat PHP-ban került implementálásra.
A backend modul API-ja a megadott végpontokat kiszolgálja.
A primary és secondary külső szolgáltatás is integrálva lett.
A program indításához szükséges konfigurációk, leírások rendelkezésre állnak.
Composer leíró fájl a repository-ban a külső függőségek telepítéséhez.
Nice-to-haves
A feladat implementálása során nem követelmény, de plusz pontot érő szempontok a következők:

Dockerizált applikáció, docker-compose leíróval
Egy harmadik megoldás arra az esetre, ha a primary és a secondary szolgáltatás se elérhető (fontos, hogy itt nem szeretnénk egy adatbázist vezetni, illetve nem szeretnénk harmadik külső szolgáltatást bevonni) (nem szükséges implementáció, elég csak az ötlet)
Szofisztikáltabb RetryTemplate mechanizmus implementálása API hiba esetére

Swagger
Itt található az OPEN API leíró:
https://drive.google.com/file/d/1X2J-MF06i9scCIopz0oQ_5_BKpvcEYdk/view

Segítség a felhasználásához:  https://editor.swagger.io/

